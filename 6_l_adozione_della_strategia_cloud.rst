================================================================================
6. L’adozione della strategia Cloud
================================================================================

La Strategia Cloud Italia si articolerà in fasi successive secondo la scansione temporale di seguito proposta:

**FASE 1** - *Pubblicazione del bando di gara per la realizzazione del PSN*: al più tardi entro
la fine del 2021 si procederà a pubblicare il bando di gara per la realizzazione del PSN.

**FASE 2** - *Aggiudicazione e Realizzazione del PSN*: al più tardi entro la fine del 2022 dovrà avvenire
l’aggiudicazione del bando di gara.

**FASE 3** - *Migrazione delle amministrazioni*: a partire dalla fine del 2022 dovrà iniziare la migrazione della
PA verso il PSN, da concludersi entro la fine del 2025. Nella fase di migrazione verrà data precedenza
alle PAC che attualmente operano con data center propri classificati, secondo il censimento AgID del
patrimonio ICT della PA, in Categoria B (con carenze strutturali e/o organizzative o che non garantiscono
la continuità dei servizi).